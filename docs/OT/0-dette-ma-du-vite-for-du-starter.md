# Dette må du vite før du starter

## Om håndboken
Håndboken skal være et oppslagsverk for forbundets regionstyremedlemmer. Den skal gi deg veiledning og lenker til de dokumentene du trenger i vervet som regionstyremedlem.

## Innledning
I forbindelse med Politisk råd, Tariffkonferansen, Landsmøte eller andre organisasjonsstyrende møteplasser vil regionstyrene få tilsendt en rekke saksdokumenter til styrebehandling. Det forventes at regionene stiller på møteplassene godt forberedt og har tatt stilling til saksdokumentene.

I tillegg vil regionstyrene til enhver tid ha tilgang på referat fra hovedstyremøter, ferdigbehandlede høringer, plandokumenter og annen relevant organisasjonsrettet informasjon.

Det er også opprettet faste digitale møteplasser for regionlederne. Hensikten med disse møteplassene er å holde en åpen toveis kanal for informasjon om hva som skjer i forbundet sentralt og regionalt. Slike møteplasser vil bidra til at forbundet nasjonalt er informert om viktige bevegelser, og være en viktig arena for regionlederne til å dra nytte av hverandres erfaringer.

### Her er noen aktuelle lenker:
- [Retningslinjer for regioner](https://akademikerforbundetno.sharepoint.com/:f:/r/sites/Dokumentsenter/Organisatoriske%20enheter/Retningslinjer?csf=1&web=1&e=qeU8Dv)
- [Vedtekter 2023-2025](https://www.akademikerforbundet.no/styringsdokumenter/vedtekter/)
- [Tillitsvalghåndboken](https://www.akademikerforbundet.no/tillitsvalgtboken/)
- [Organisasjonskart 2023-2025 ![bilde](https://www.akademikerforbundet.no/sfiles/5/95/09/3/picture/793x595/organisasjonskart-2023-2025.png)](https://www.akademikerforbundet.no/om-oss/organisasjon/)

## Lagring av dokumenter i Arkiv
Regionene har en egen mappe under Arkiv hvor de lagrer alle dokumenter. Regionstyrene har lesertilgang til de andre regionmappene for å hente ideer.

## Medlemsregister
Tilgang til alle medlemmer under regionen.  
[Veiledning til medlemsregisteret finner du her.](https://www.akademikerforbundet.no/dokumenter/handboker/)  
Det kjøres også regelmessige kurs. Det er viktig at medlemsopplysninger er oppdatert. Oppfordre medlemmer og tillitsvalgte til å oppdatere kontaktinfo og arbeidsstedopplysninger.

## GDPR
Å være medlem i en arbeidstakerorganisasjon regnes som en sensitiv personopplysning.  
[Her finner dere rutiner for personvern.](https://www.akademikerforbundet.no/gdpr/rutiner-for-personvern-i-akademikerforbundet/)  
Vervekoordinator får tilgang til regionens medlemsregister, og studentleder har tilgang til hele medlemsregisteret.

## 12.1 Designmanual, skrifttyper og maler
Standard skrift i dokumenter er **Calibri**.

[Du finner brevmaler, powerpointmaler og designmanual her (SharePoint)](https://akademikerforbundetno.sharepoint.com/sites/Dokumentsenter/Sider/Kommunikasjon-og-profilering.aspx)  
eller i [Mediaportalen](https://akademikerforbundet.mediaflowportal.com/)

## Forkortelser

| Forkortelse | Betydning                     |
|-------------|-------------------------------|
| AKA         | Akademikerforbundet (intern)  |
| AMU         | Arbeidsmiljøutvalg            |
| AU          | Arbeidsutvalg                 |
| GS          | Generalsekretær               |
| HA          | Hovedavtalen                  |
| HTA         | Hovedtariffavtalen            |
| HTV         | Hovedtillitsvalgt             |
| HVO         | Hovedvernombud                |
| KBU         | Konfliktberedskapsutvalg      |
| KBS         | Konfliktberedskapssystem      |
| KS          | Kommunenes Sentralforbund     |
| MBA         | Medbestemmelsesapparat        |
| TBU         | Teknisk beregningsutvalg      |
| TV          | Tillitsvalgt                 |
| VO          | Verneombud                   |
