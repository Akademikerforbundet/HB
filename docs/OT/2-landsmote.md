# Kap. 2: Landsmøte


## Landsmøte

Saksbehandlingsrutiner knyttet til landsmøteprosesser

## Forberedelse i regionene

### Avklaring mht. delegater

-   Avklare hvem som møter (forpliktende bekreftelse), eventuelt oppnevne nye
-   Ha fullmaktsskjema tilgjengelig ved spontant forfall

## Behandling av saker i regionstyret før landsmøte

-   Alle delegater bør delta når landsmøtesaker behandles.
-   Samtlige saker bør behandles i regionstyret, ev. supplert med delegater.
-   Basert på vedtak i regionstyret, fremlegges endringsforslag eller støttende argumentasjon til landsmøtesakene.
-   Regionen bør oppnevne saksansvarlig som formidler regionens innlegg på landsmøte.  
    Dette kan fordeles mellom flere eller ivaretas av en person.
-   Forretningsorden bør gjennomgås blant delegatene før landsmøte. Strukturert skjema for endringsforslag og skriveansvarlig avklares.

## Regionens forberedelse til valg av hovedstyre

Dersom en region vil fremme andre kandidater enn de som er foreslått av valgkomitéen, er det gunstig om dette meddeles landsmøtets ordfører før landsmøtet finner sted.

## Innlevering av stemmefullmaktskjema

-   Før landsmøteforhandlingene starter gjennomføres navneopprop.
-   Skjema for fullmakt skal leveres inn før navneopprop finner sted og skal godkjennes av ordfører.
-   Stemmekort påføres antall stemmer delegaten har.

## Landsmøteforhandlingene

-   Dersom en sak medfører behov for rådslag blant delegatene, kan man be om pause i forhandlingene for å gjennomføre et gruppemøte der man avklarer regionens omforente innstilling.
-   Det er også mulig at flere delegasjoner som har ønske om å finne et felles endringsforslag kan møtes i en pause i landsmøteforhandlingene.
-   Delegatene skal normalt i debatten ikke fremme egne endringsforslag som ikke er forankret i regionens delegasjon.

## Forretningsorden – forslag som skal stemmes over

-   Forslag må foreligge skriftlig og være undertegnet av forslagsstiller, umiddelbart etter det innlegg hvor forslaget er fremsatt. Det er ikke adgang til å fremme eller trekke forslag etter at strek er satt.
-   Forslag som ikke har sammenheng med de på dagsordenen oppførte saker, kan ikke behandles. Det er kun hovedstyrets forslag til endringer av vedtekter som behandles på landsmøtet, jf. § § 5.1 og 16.
-   Merknader til beretningen som vedlegges protokollen står for forslagsstillers synspunkt. Merknader til beretningen må for å gjelde som landsmøtets synspunkt, tas opp til avstemning og vedtas.
-   Utsettelsesforslag tas opp til avstemning umiddelbart.