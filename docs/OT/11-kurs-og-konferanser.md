# Kap. 11: Kurs og konferanser

## 11.1 Kurs- og kompetansepakker

Kunnskapsrike og engasjerte tillitsvalgte er grunnleggende for lokallagsbygging. Det kjøres en komplett kurspakke for alle tillitsvalgte og medlemmer.  
  
For å sikre kompetanse i regionene vil det være nyttig for regionstyrene å ha innsikt i hvilke kurs de tillitsvalgte har gjennomført, en slik oversikt kan utarbeides av sekretariatet. Dette gir også en indikasjon på hvilke av kursrekkene som bør prioriteres fremover. En regional kompetanseplan kan være hensiktsmessig og kan utarbeides i samråd med sekretariatet.  
  
I tillegg til de faste kursrekkene kan sekretariatet utarbeide kursopplegg på forespørsel fra regionene. Forslag til tematikk ligger på akademikerforbundet.no. Ut over disse forslagene kan det lages kompetanseheving på mer spesifikke tema innenfor tariff- og arbeidsrettslige problemstillinger.  
  
Sekretariatet er ansvarlig for sentrale kurs og grunnopplæring for tillitsvalgte, se forbundets kurskalender. På grunnopplæringen bør det være en representant fra regionstyret til stede. Regionstyret bør være oppdatert på kompetansenivået til de tillitsvalgte i regionen. Dette vil være et viktig element i å eksempelvis bygge forhandlingsberedskap. I forkant av lønnsforhandlinger vil det eksempelvis være aktuelt å påse at tillitsvalgte får mulighet til å delta på forhandlingskurs.  
Representanter fra forbundets forsikringskontor, advokatforsikringen og bank stiller gjerne opp på medlemsmøter for å fortelle om tilbudet.  
Det bør være et visst antall deltakere.  
Bestilling sendes post@akademikerforbundet.no.  
Vær konkret når det gjelder ca. antall deltakere, tema, dato og tid.  
  
Alle kurs og arrangement, inklusivt årsmøtet, skal ha påmelding via kurssiden på web. Da får alle som trenger det tilgang til informasjonen. Ta kontakt med sekretariatet for å legge det inn.  

## Opplysnings- og utviklingsmidler (OU)

Unio tildeler OU-midler til Akademikerforbundet etter gitt fordelingsnøkkel. OU-midler brukes til kurs- og kompetansehevende aktiviteter.  [Retningslinjer og skjema for bruk, finner du her.](https://akademikerforbundetno.sharepoint.com/arkiv/Regioner/Forms/AllItems.aspx?id=%2Farkiv%2FRegioner%2FRegionstyreh%C3%A5ndbok%2F%C3%98konomi%2FOU&p=true&ga=1)

Regionstyrene kan søke OU-midler til lokale aktiviteter/kurs. Søknad sendes GS. Lokallag kan også søke midler til aktiviteter. Søknadene sendes regionstyret for videresending til GS.  
  
_Det skal ikke foretas en bestilling av hotell eller annet før OU-søknad er godkjent._