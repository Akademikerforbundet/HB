# Kap. 8: Fag- og interessegrupper (FIG)


Det kan opprettes fag- og interessegrupper i Akademikerforbundet iht. § 14 i  [vedtektene](https://www.akademikerforbundet.no/styringsdokumenter/vedtekter/):

## § 14 Fag- og interessegrupper

14.1 Hovedstyret kan godkjenne opprettelse av fag- og interessegrupper der medlemmer i Akademikerforbundet har sammenfallende faglige eller fagpolitiske interesser utover eget arbeidssted. Slike grupper kommer ikke til erstatning for andre organisatoriske ledd, og har ingen selvstendig funksjon i Akademikerforbundets organisasjonsstruktur eller representasjon i Akademikerforbundets vedtektsfestede organer.  
  
14.2 Hovedstyret vedtar retningslinjer for fag- og interessegrupper i Akademikerforbundet.  
  
14.3 Organisasjonsfaglige og tariffpolitiske spørsmål reises av medlemmene gjennom de organisatoriske ledd jf. § 3.  
  
14.4 Fag- og interessegrupper skal til enhver tid opptre iht. Akademikerforbundets vedtekter, retningslinjer, vedtak og interesser.  
  

## 8.1 Retningslinjer

[Retningslinjene for de ulike fag- og interessegruppene som er opprettet til nå finner du her.](https://akademikerforbundetno.sharepoint.com/:f:/s/Dokumentsenter/EhFHIfQOs2hOmuKVWMn3YCUB_bjAKVPRjfvyB3TaM3CEvg?e=8i0nSt)

## 8.2 Økonomiske rammer

[Økonomiske rammer Fag- og interessegrupper](https://akademikerforbundetno.sharepoint.com/:f:/s/Dokumentsenter/Eq97ngo4BWlEvrU-xLEtoA4BEUG2fT0gjJgeN8il4LUeGA?e=VmyNTM)


## 8.3 FIG’enes plass i regionen

Alle medlemmer i en fag- og interessegruppe ivaretas i regionene på samme måte som alle andre medlemmer. F.eks. er det regionene som er hovedansvarlig for planlegging og gjennomføring av lokale lønnsforhandlinger. Dette er ikke til hinder for at en FIG kan bistå i lokale forhandlinger i samråd med den aktuelle regionen.

## Bygge lokallag

Oppsøk andre der du er og bidra til at det bygges lokallag. Når det bygges lokallag, deles ikke dette inn etter fag- og interesse, alle er samlet i ett lokallag.  
[Les mer i tillitsvalgthåndboken.](https://www.akademikerforbundet.no/tillitsvalgtboken/)  
  

## 8.4 Deltakelse sentrale møteplasser

### Torsdagsmøte med regionene

Ledere av FIG deltar på månedlig digitalt torsdagsmøte med regionene kl. 9.00-10.00. Sekretariatet kaller inn og leder møtene.

### Tariffkonferansen

Ledere FIG inviteres til å delta på tariffkonferansen som finner sted i januar hvert år.

### Politisk råd

Ledere og nestledere FIG inviteres til å delta på Politisk råd som finner sted i juni hvert år.

### Ledersamling organisasjonstillitsvalgte

Ledere og nestledere FIG inviteres til å delta på ledersamling organisasjonstillitsvalgte som finner sted i november hvert år (i starten av det neste året de årene det er Landsmøte i november).  
  

## 8.5 Styrearbeid

Det er viktig å bygge en styrkestruktur som sikrer stabilitet og kontinuitet. Fag- og interessegruppen må ha et operativt styre som har fokus på fagpolitisk arbeid. Det anbefales at ansvarsområder fordeles mellom styremedlemmene.

Gjennomfør styremøter regelmessig.

Vær oppmerksom på demokratiske prosesser rundt valg.

Rekrutter inn nye ressurser kontinuerlig.

## Delta på kurs for nye styremedlemmer

Det tilbys kurs i styrearbeid digitalt. Det anbefales at nye styremedlemmer deltar her. Tidspunkt finner du i kursoversikt på web.  
  

## 8.6 Politisk arbeid

## Politikk FIG

FIG utarbeider politikk for sitt område. Denne må ikke være i strid med  [Akademikerforbundets styringsdokumenter](https://www.akademikerforbundet.no/styringsdokumenter/).

## Høringer

Alle høringssvar skal behandles av Hovedstyret før de sendes videre. FIG sender høringssvar, som er behandlet i styret til den aktuelle fag- og interessegruppen, til generalsekretær. Generalsekretæren sørger for behandling i Hovedstyret og oversendelse til rett instans.