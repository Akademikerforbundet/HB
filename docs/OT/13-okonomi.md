# Kap. 13: Økonomi


## 13.1 Økonomi

Regionstyrehonorar utbetales to ganger i året - 12.5. og 12.11. Regionledere sender inn skjema med frist 1.4. og 1.10., skjemaet finner du her. Ferdig utfylt skjema lagres under den aktuelle regionen i økonomimappen i Arkiv. Skjemaet sendes deretter på e-post til  [post@akademikerforbundet.no](mailto:post@akademikerforbundet.no).  
  
Ved søknad om frikjøp, skal dette først behandles i regionstyret og godkjennes der.  
Reiseregninger sendes som én PDF, inkludert alle vedlegg, til  [post@akademikerforbundet.no](mailto:post@akademikerforbundet.no)  
Alle utgifter skal dokumenteres i oversikten med beløp. Er det utenlandsreiser skal beløpene omregnes i norske kroner, men oppgi valuta og kurs.  [Her finner du Reiseregning i Akademikerforbundet](https://www.akademikerforbundet.no/kurs/kursinformasjon/)

## Alkohol på forbundets møteplasser

Akademikerforbundet dekker alkohol til mat kun på disse møteplassene:

-   Landsmøte
-   Politisk råd
-   Tariffkonferansen
-   Ledersamling org-TV
-   Lederkonferansen
-   Konferanser i regi av FIGene og landsdekkende lag
-   Regionenes årsmøter.

## Håndtering av utlegg

Utlegg f.eks. fra butikk skal påføres: hva det gjelder, deltakere, hvem som skal ha tilbakebetalt, kontonummer og underskrift. Dette skal påføres kvitteringen eller arket hvor kvitteringen festes.  [Les mer om behandling av regninger og økonomi i regionene her](https://akademikerforbundetno.sharepoint.com/:b:/s/Dokumentsenter/EfZbbZVbAcJOqwyckzxbGu4BBtnpcYnQCL9l_pyC0clphA?e=e4TAr4)  
  
Fakturaer som blir sendt oss direkte, etter et arrangement, må påføres hva det gjelder og dato.  
  
Når reiseregninger, utlegg og fakturaer er ført i regnskap (Xledger) skal disse godkjennes av økonomiansvarlig i region før utbetaling. Alle økonomiansvarlige skal ha tilgang til Xlegder for godkjenninger. Når det blir ny økonomiansvarlig, vil denne få egen tilgang. Husk å sjekke Xledger regelmessig om det er regninger som må godkjennes.

[Retningslinjer for utlegg ved reiser knyttet til møter og aktiviteter i Akademikerforbundet](https://www.akademikerforbundet.no/sfiles/4/16/60/4/file/retningslinjer-for-utlegg-ved-reiser.pdf)  
(retningslinjer-for-utlegg-ved-reiser.pdf, 144kB)

## 13.2 Budsjett og regnskap

Regionene utarbeider årlige budsjetter med de økonomiske rammene som settes opp i budsjettmal. Legges i arkivet under riktig region. Sekretariatet utarbeider månedlige rapporter til hver enkelt region, denne blir lagret i økonomimappen. Det er sentral regnskapsføring, og sekretariatet sørger for revisorgodkjenning av sentralt og regionale regnskap.  
  
Her er lenke til  [Budsjettmal regioner](https://akademikerforbundetno.sharepoint.com/:x:/s/Dokumentsenter/EdfHp9xJvhlMisJYqvt4-7UBzPlxxfhShcfavMlxfjjZVg?e=ZeI3UT)  
[Her finner du informasjon om budsjettprosessen i Akademikerforbundet](https://akademikerforbundetno.sharepoint.com/:w:/s/Dokumentsenter/ETfZS66NYMBBpazqJI--x5sBlmQhxbCEoNvRUCzDEpTCBQ?e=wqAFGo)

## Prinsipper for tildeling av midler til lokallag

Midlene skal benyttes til medlemspleie lokalt. Et overordnet mål for bruk av midlene er å rekruttere og beholde medlemmer. Akademikerforbundet skal tilrettelegge for aktivitet i lokallagene og innretningen må være tilpasset modningsprosessen forbundet gjennomgår med å bygge lokallag. Aktivitet i lokallagene er medvirkende til medlemsvekst. Det vises til forbundets vekststrategi.  [Les mer om rutinene her.](https://akademikerforbundetno.sharepoint.com/:w:/s/Dokumentsenter/EZAgXn9iZjFEukuNr2mqEysB-aDLWe6RD_CbHtefp27AyA?e=h4QJkj)

## Opplysnings- og utviklingsmidler (OU)

Unio tildeler OU-midler til Akademikerforbundet etter gitt fordelingsnøkkel. OU-midler brukes til kurs- og kompetansehevende aktiviteter.  [Retningslinjer og skjema for bruk, finner du her.](https://akademikerforbundetno.sharepoint.com/arkiv/Regioner/Forms/AllItems.aspx?id=%2Farkiv%2FRegioner%2FRegionstyreh%C3%A5ndbok%2F%C3%98konomi%2FOU&p=true&ga=1)

Regionstyrene kan søke OU-midler til lokale aktiviteter/kurs. Søknad sendes GS. Lokallag kan også søke midler til aktiviteter. Søknadene sendes regionstyret for videresending til GS.  
  
_Det skal ikke foretas en bestilling av hotell eller annet før OU-søknad er godkjent._

## 13.3 Gaver/oppmerksomheter

Det skal helst brukes profileringsartikler fra forbundet. Meld fra til sekretariatet i god tid.  
Sekretariatet har distribusjon av definerte profileringsartikler til nye medlemmer, nye tillitsvalgte, nye regionstyremedlemmer, kurs og vervepremier. Regionene kan kontakte sekretariatet for å avtale egne periodevise vervekampanjer. Det finner egne gaver som gis til forelesere som ikke tar betalt og til personer som går ut av regionstyreverv. Ta kontakt med sekretariatet for å få tilsendt artikler.  
Forbundet deler normalt ikke ut gaver til bursdager og andre spesielle anledninger, som f.eks. når medlemmer blir pensjonister. Akademikerforbundet prioriterer medlemspleie for aktive medlemmer. Tillitsvalgte kan kontakte sekretariatet for å få tilsendt profileringsartikler til sitt lokallag og til verveaktiviteter.  
  
Sekretariatet sørger for oppmerksomheter ved runde dager til Hovedstyret, regionledere, ordfører, varaordfører og æresmedlemmer. Sekretariatet sørger også for en oppmerksomhet til avtroppende hovedstyremedlemmer. Sekretariatet sørger for oppmerksomheter til regionstyrene som er medarrangør ved Politisk råd. Det gis normalt ikke gaver ved sommer, jul og andre høytider.  
Om lokallagsleder ønsker å sende oppmerksomhet til sine medlemmer, velges det blant artikler man får ved å verve et medlem.