# 3 Tilbud til medlemmene

Akademikerforbundet gir medlemmene råd og bistand i spørsmål som er knyttet til medlemmenes lønns- og arbeidsvilkår. Dette kan dreie seg om alt fra enkle spørsmål om rettigheter og plikter, til tunge og omfattende spørsmål/saker knyttet til konfliktløsning, nedbemanning og oppsigelse.

Akademikerforbundet har som prinsipp at de enkelte spørsmål/saker skal løses på lavest mulig kompetent nivå i organisasjonen.  
Dette innebærer at de tillitsvalgte har en sentral rolle i vår organisasjon, men det forutsetter også at de tillitsvalgte skal ha god støtte fra sentralt hold i forbundet når det er behov for det. Retningslinjer for sentral rådgivningstjenesten finner du her.

Akademikerforbundet har som mål å bistå medlemmer i alle typer saker/ spørsmål når behovet er der, men vi har av erfaring sett at behovet er størst i følgende saker:

## 3.1 Konfliktløsing på arbeidsplassen

Akademikerforbundet gir medlemmene individuell bistand i konfliktløsing på arbeidsplassen. Bistand ytes av tillitsvalgte, regionstillitsvalgte eller ansatte i sekretariatet, avhengig av konfliktniåvet.

[Retningslinjer for rådgivertjenesten finner du her](https://www.akademikerforbundet.no/sfiles/4/25/26/2/file/retningslinjer-radgivningstjenesten-i-akademikerforbundet-.pdf).

## 3.2 Hjelp til forhandlinger

Akademikerforbundet gir medlemmene individuell forhandlingsbistand i lønns- og arbeidsforhold gjennom lokalt tillitsvalgte, regionene og det sentrale forhandlingsapparatet. Du får hjelp til kravutforming og lokale forhandlinger.

## 3.3 Juridisk bistand

## Arbeidsrettslige saker

Akademikerforbundet hjelper alle medlemmer med gratis rådgivning i arbeidsrettslige saker. Medlemmet får individuell bistand i konfliktløsing på arbeidsplassen. Avhengig av konfliktnivået, ytes det bistand av tillitsvalgte på arbeidsplassen, regionale tillitsvalgte eller ansatte i sekretariatet.

## Privatrettslige saker

Yrkesaktive (ordinært medlemskap og redusert stilling) medlemmer av Akademikerforbundet får  [advokatforsikring inkludert i kontingenten](https://www.akademikerforbundet.no/medlemskap/medlemsfordeler/advokatforsikring/).

##### Hva dekker den:

-   20 timer årlig juridisk bistand (rådgivning)
-   Advokatkostnader dersom du blir saksøkt eller må saksøke noen*
-   Dersom du taper saken i retten, dekker forsikringen idømte saksomkostninger
-   Advokatutgifter for din samboer/ektefelle og barn under 20 år med samme folkeregistrerteadresse

*Ved tvist påløper det en egenandel på kr 3 000. Dekningen for tvist gjelder utvalgte rettsområder.

## 3.4 Pensjonsrådgivning

Akademikerforbundet tilbyr sine medlemmer en times gratis pensjonsrådgivning hos vår samarbeidspartner Formue Pensjonsrådgivning AS.

For at medlemmet skal være godt forberedt til denne samtalen, er retningslinjene for å kunne benytte seg av tilbudet at de skal ta kontakt med lokal tillitsvalgt før det bestilles time sentralt. Vi ønsker at de tillitsvalgte skal kunne bistå medlemmene i enkle pensjonsspørsmål og kunne forklare retningslinjene for dette medlemstilbudet.

Det er satt opp egne kurs i pensjon for tillitsvalgte som vi oppfordrer å delta på, se vår kursside for mer informasjon når neste kurs er.

## 3.5 Forsikringer

[Her finner du en oversikt forsikringene fra Akademikerforbundet](https://www.akaforsikring.no/). Du kan logge deg inn å se hvilke forsikringer du har og hvilke du kan opprette.

Studentmedlemmer har en kontingent på kr. 300 i året. For de som er 30 år eller yngre er det en ulykkesforsikring, WebHelp, ID-tyveri og tyveriforsikring (mobil, PC, nettbrett) inkludert i studentmedlemskapet. Studenter har de samme medlemsfordelene som ordinere medlemmer, med unntak av lønnsforhandlinger, advokatforsikring og juridisk bistand i arbeidsrettslige saker.