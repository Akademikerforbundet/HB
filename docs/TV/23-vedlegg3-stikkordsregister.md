# Vedlegg 3: Stikkordsregister 


**Ansiennitet**: Et uttrykk om tjenestetid som kan ha betydning for arbeidstakers stilling i lønnsspørsmål eller ved oppsigelse m.m.  
**Arbeidsavtale**: Skriftlig dokument som inneholder betingelser for arbeidsforholdet.  
**Arbeidsforhold**: Relasjonen mellom arbeidsgiver og arbeidstaker.  
**Arbeidsgiverorganiasjon**: Sammensluttnig av næring/sektor som har felles interesse for å inngå avtaler med aktuelle arbeidstakerorganisasjoner. Omfatter de rettsregler som berører arbeidsavtalene og tariffavtalene.  
**Arbeidstid**: Tid hvor arbeidstakeren skal stå til disposisjon for arbeidsgiveren og motta lønn for dette. Arbeidstid reguleres av arbeidsmiljøloven.  
**Avskjed**: En situasjon hvor arbeidstaker har gjort seg skyldig i grovt pliktbrudd.

**Drøfting**: Diskusjon av sak mellom arbeidstaker og arbeidsgiver i forkant av avgjørelse med formål å komme frem til en løsning som tar hensyn til begge parter. Arbeidsgiver treffer avgjørelse med bakgrunn i styringsretten.

**Egenmelding**: Arbeidstaker melder fra til arbeidsgiver om at han/hun ikke kan jobbe på grunn av sykdom eller skade.

**Fagforening**: Sammenslutning av arbeidstakere som har som hovedmål å ivareta interessene til den konkrete yrkesgruppen.  
**Ferie**: Rett til en periode fri fra arbeid, regulert av ferieloven.  
**Feriepenger**: Godgjørelse som arbeidstaker har opparbeidet seg gjennom kalenderåret, beregnet som prosenttillegg av den lønn som ble utbetalt foregående år.  
**Fohandlinger**: Diskusjon mellom arbeidstaker og arbeidsgiver som likeverdige parter med formål å komme frem til et resultat. Uenighet avgjøres av tredjepart.  
**Fortrinnsrett**: Ansatte som har blitt sagt opp på grunn av forhold ved virksomheten har rett til ansettelse ved ledighet dersom de fyller kravene til stillingen.

**Grunnbeløp**: Et beløp som brukes til å beregne visse typer ytelser og hvor stor ytelse man har rett på.

**Hovedavtale**: En kollektiv avtale mellom partene i arbeidslivet. Inneholder bestemmelser om samarbeid, informasjon og medbestemmelse samt regler for konfliktløsning, drøfting og forhandling.  
**Hovedorganisasjon**: Sammenslutning av fagforeninger eller arbeidsgiverforeninger.  
**Hovedoppgjør**: Revisjon av tariffavtaler med gyldighet over flere år, omfatter alle bestemmelser i tariffavtalen.

**Interessetvist**: Uenighet om innholdet i avtaler mellom organisasjonene og arbeidsgiver

**Juridisk bistand:**  Bistand fra vårt sekretariat ved rådgiver i forbindelse med arbeidsrettslige spørsmål.

**Kvalifikasjonsprinisppet**: I offentlig utlysning; den best kvalifiserte skal ansettes.

**Lønn**: Godtgjørdelse for produksjonsarbeid, inkludert indirekte ytelser.

**Nemndsbehandling**: Tredjepart som innvovleres for å avgjøre uenigheter i forbindelse med forhandling.

**Masseoppsigelse**: Oppsigelse av minst 10 arbeidstakere i løpet av 30 dager.

**Oppsigelse**: Opphør av arbeidsavtale på initiativ av arbeidsgiver eller arbeidstaker.  
**Organisasjonstillitsvalgt**: Representerer arbeidstakerforeningen gjennom et sentralt, regionalt eller lokalt organ.

**Partsammensatte utvalg**: Samarbeidsforum mellom arbeidsgiver og tillitsvalgte.  
Pendelvoldgift: En spesiell form for konfliktløsning der riksmeklerens myndighet er begrenset til å velge om det er arbeidsgivernes eller arbeidstakernes siste påstand som skal bli løsningen.  
**Permisjon**: Rett til fri fra arbeid med hjemmel i lov, regelverk eller tariffavtale.  
**Plass/Hovedtillitsvalgt**: Som tillitsvalgt, men i tillegg leder en eller flere tillitsvalgte på arbeidsplassen.  
**Protokoll**: Oppsummering av resultat etter forhandling, undertegnet av begge parter.

**Rettstvist**: Uenighet mellom tillitsvalgt og arbeidsgiver om fortolkning av avtale.

**Streik**: Hel eller delevis arbeidsstans som arbeidstakare iverksetter i fellesskap.  
**Styringsrett**: Arbeidsgivers rett til å lede, fordele og kontrollere arbeidet, samt retten til å inngå arbeidsavtaler og bringe dem til oppphør, innen de rammer som følger av de arbeidsrettslige regler.  
**Suspensjon**: En situasjon hvor arbeidstaker har gjort seg skyldig i forhold som kan medføre avskjed, og er pålagt å fratre arbeidsforholdet mens saken undersøkes.  
**Særavtale**: Generelle bestemmelser som parter ønsker å holde utenfor tariffoppgjørene eller avtaler som inngås med et mindre antall arbeidstakerorganisasjoner.

**Tariffavtale**: En kollektiv avtale mellom flere arbeidstakere og arbeidsgiver som inneholder konkrete enigheter om lønns- og arbeidsvilkår.  
**Tariffområde**: Består av en arbeidsgiverorganisasjon og de arbeidstakerorganisasjonene som har avtale(r) med denne. Partene i et tariffområde har som hovedmål å inngå tariffavtaler.  
**Tillitsvalgt**: En arbeidstaker som er valgt av og blant andre arbeidstakere til å være gruppens talsperson ovenfor arbeidsgiver  
**Tjenestefri**: Tillitsvalgtes rett til fritak fra arbeidsoppgaver for å utføre tillitsvervet.  
**Trepartssamarbeid**: Et samspill mellom arbeidstakerorganisasjon, arbeidsgiverorganisasjon og styresmakt med hovedmål å sikre økonomisk stabilitet, god dialog og respekt mellom partene.

**Uenighetsprotokoll**: Oppsummering av resultat etter forhandling der parter ikke har blitt enige. Undertegnet av begge parter.  
**Ulovlig streik**: Streik som er tariffstridig - tillitsvalgte kan ikke delta eller oppfordre til tariffstridige konflikter.

**Varsling**: Melde fra om kritikkverdige forhold på arbeidsplassen.  
**Vedtekter**: Grunnlaget som bestemmer hvordan et forbund som Akademikerforbundet er organisert og hvordan de forskjellige prosessene styres.  
**Verneombud**: Arbeidstakerens kontaktperson i forhold til arbeidsmiljøspørsmål.