# 11 Arbeidstid

Arbeidsmiljøloven inneholder bestemmelser om arbeidstid, hvilepauser og fritid, overtid, nattarbeid og arbeid på søn- og helgedager, samt et eget kapittel om utbetaling av lønn og feriepenger.

Noen grupper arbeidstakere kan unntas fra arbeidstidsbestemmelsene. Dette gjelder primært ledere eller ansatte med en særlig uavhengig stilling.

## 11.1 Arbeidstid og overtid

Arbeidsmiljølovens utgangspunkt er at den alminnelige arbeidstid ikke skal overstige 40 timer pr. uke. Arbeid ut over ni timer den enkelte dag er også overtid dersom vilkårene for overtid er oppfylt. Arbeidstid er den tiden arbeidstaker står til disposisjon for arbeidsgiver. Spisepauser kommer vanligvis i tillegg, hvilket betyr at man er på jobben 42,5 timer i uka. Overtid etter arbeidsmiljøloven er den tiden som arbeidstakeren jobber ut over 40 timer i uka. Denne tiden skal betales med et overtidstillegg på minst 40 %, og kan i utgangspunktet ikke overstige 200 timer i kalenderåret.

## 11.2 Arbeids- og hviletidsbestemmelser

Arbeidsmiljøloven har minstekrav til arbeids- og hviletidsbestemmelser, men gunstigere bestemmelser kan fremgå i tariffavtaler. Arbeidstaker har rett til fleksibel arbeidstid dersom  dette kan gjennomføres uten vesentlig ulempe for virksomheten. Merk at tariffavtalene har bestemmelser om kortere arbeidstid.